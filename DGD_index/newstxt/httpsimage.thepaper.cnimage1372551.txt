俞晓群︱五行占：恒阳之炕阳失众 
俞晓群
2018-12-14 	15:42
班固汉志，五行对应五事，金对应言之不从。此类现象发生，世间反应为“好攻战，轻百姓，饰城郭，侵边境”。前文已有《汉书》中列举春秋大旱例目，如下接续文公十年、十三年的故事。接着还有汉代例目如汉惠帝时大旱，原因是动用民公十四万六千人修筑长城；汉武帝时连年大旱，原因是征讨匈奴，穷兵黩武。见于下：
其一，（文公）十年，“自正月不雨。至于秋七月”。先是公子遂会四国而救郑。楚使越椒来聘。秦人归禭。有炕阳之应。
其二，（文公）十三年，“自正月不雨，至于秋七月”。先是曹伯、杞伯、滕子来朝，郕伯来犇，秦伯使遂来聘，季孙行父城诸及郓。二年之间，五国趋之，内城二邑。炕阳失众。一曰，不雨而五谷皆孰，异也。文公时，大夫始颛盟会，公孙敖会晋侯，又会诸侯盟于垂陇。故不雨而生者，阴不出气而私自行，以象施不由上出，臣下作福而私自成。一曰，不雨近常阴之罚，君弱也。
其三，惠帝五年夏，大旱，江河水少，溪谷绝。先是，发民男女十四万六千人城长安，是岁城乃成。
其四，文帝三年秋，天下旱。是岁夏，匈奴右贤王寇侵上郡，诏丞相灌婴发车骑士八万五千人诣高奴，击右贤王走出塞。其秋，济北王兴居反，使大将军讨之，皆伏诛。
其五，后六年春，天下大旱。先是发车骑材官屯广昌。是岁二月复发材官屯陇西。后匈奴大入上郡、云中，烽火通长安，三将军屯边，又三将军屯京师。
其六，景帝中三年秋，大旱。
其七，武帝元光六年夏，大旱。是岁，四将军征匈奴。
其八，元朔五年春，大旱。是岁，六将军众十余万征匈奴。
其九，元狩三年夏，大旱。是岁发天下故吏伐棘上林，穿昆明池。
其十，天汉元年夏，大旱；其三年夏，大旱。先是贰师将军征大宛还。天汉元年，发適民。二年夏，三将军征匈奴，李陵没不还。
其十一，征和元年夏，大旱。是岁发三辅骑士闭长安城门，大搜，始治巫蛊。明年，卫皇后、太子败。
其十二，昭帝始元六年，大旱。先是大鸿胪田广明征益州，暴师连年。
其十三，宣帝本始三年夏，大旱，东西数千里。先是，五将军众二十万征匈奴。
其十四，神爵元年秋，大旱。是岁，后将军赵充国征西羌。
其十五，成帝永始三年、四年夏，大旱。
《后汉书》也有恒阳记载，但例目称旱。列一例如下：
